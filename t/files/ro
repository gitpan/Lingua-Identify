Producatorul de profile din PVC Teraplast Bistrita (TRP) spune ca exista premise ca piata de materiale de constructii sa creasca in urmatoarele luni de zile, cu conditia ca statul sa-si plateasca datoriile aferente proiectelor din domeniul public care au fost deja finalizate.

Anul trecut, principalele piete pe care activeaza compania au inregistrat scaderi situate intre 20% si 35%, potrivit raportului anual al societatii. Cu toate acestea, investitiile majore derulate de Teraplast in ultimii doi ani, care s-au cifrat la 81,9 mil. lei (circa 21 mil. euro), au permis companiei sa inregistreze doar o scadere modica, de 3,4%, a afacerilor in 2009, pana la un nivel de 188,2 mil. lei (44,5 mil. euro). O parte din aceste sume, respectiv 13 mil. euro, au fost atrase de pe Bursa printr-o oferta publica initiala de listare in anul 2008, acesta fiind si ultimul IPO derulat de catre o companie la BVB.

In urmatoarele luni ale anului ne asteptam la o perioada mai buna pentru principalele piete pe care activeaza compania, cu conditia ca statul sa isi plateasca datoriile catre companiile de constructii. In caz contrar, desi exista proiecte, firmele de constructii se vor confrunta cu riscul de blocaje din lipsa de lichiditati. Teraplast mizeaza in special pe sectorul de infrastructura, in timp ce pe segmentul proiectelor rezidentiale si nonrezidentiale se anticipeaza doar cresteri usoare fata de anul trecut", spune Florin Urite, directorul general al Teraplast. In primele trei luni din acest an, afacerile Teraplast si-au reluat cresterea, cu un avans de 14% fata de acelasi interval din 2009, si s-au cifrat la 34,3 mil. lei (8,35 mil. euro). In schimb, profitul companiei s-a diminuat cu 4%, pe fondul avansului cu 24% a cheltuielilor cu materiile prime, din cauza investitiilor puse in functiune si intensificarii concurentei pe fondul cererii scazute.