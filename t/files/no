Det er ikke mulig å dekke verdens økende energibehov alene med økt satsing på fornybar energi. Dette vil være tilfelle selv om det satses på energieffektivisering og energisparing. Selv de mest optimistiske anslag fra IEA viser at behovet for olje og gass vil være omtrent på dagens nivå også i 2050.

Norge produserer olje og gass renest av alle. Vi har kompetanse, FOU miljøer og industri. Miljøhensyn er sentralt i norsk lovgivning og forskning. Det er fortsatt slik at 1 kwh produsert med kullkraft medfører dobbelt så store CO2-utslipp som 1kwh produsert på norsk sokkel. Derfor er det viktig at Norge fortsatt satser på, og eksporterer energi og kunnskap og at petroleumsindustrien videreutvikler sine miljøstandarder.

Vi kan bli enda flinkere. Driften av norsk sokkel kan forbedres, og i tillegg har vi kompetanse som kan og bør eksporteres. For å oppnå dette er det behov for å satse på videre utdanning innenfor feltet, oppbygging av forskningsinfrastrukturen og forskning på både fornybar og petroleumsområdet.